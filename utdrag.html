<!DOCTYPE html>
<html lang="en">
    <head>
		<title>Harry Potter og Dødstalismanene</title>
		<meta name="viewport" content="width=device-width, initial-scale=1.0">
		<link rel="stylesheet" href="./css/reset.css">
		<link rel="stylesheet" href="./css/style.css">
		<!-- Write your comments here -->
		<link rel="preconnect" href="https://fonts.googleapis.com">
		<link rel="preconnect" href="https://fonts.gstatic.com" crossorigin>
		<link href="https://fonts.googleapis.com/css2?family=Roboto+Mono:wght@400;500;600&family=Roboto+Slab:wght@300;400;500&family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&display=swap" rel="stylesheet"> 
    </head>

	<body>
			<header>
			<nav>
                <ul>
                    <li><a href="index.html">Produkt</a></li>
                    <li><a href="index.html" class="logo">Snirchel & Blæk</a></li>
                    <li><a href="utdrag.html">Utdrag</a></li>
                </ul> 
			</nav>
		</header>

		<main class="read">
			<div class="paper">
				<h2 class="darktext">Utdrag fra Harry Potter og Dødstalismanene</h2> <br>
				<p class="darktext">

					&emsp;«Jo, h-herre,» gispet en liten mann midtveis bortover bordet. Han hadde sittet så lavt i stolen sin at den ved første øyekast virket tom. Nå karret han seg ned fra den <br> og pilte ut av rommet; det siste de så av ham var et eiendommelig glimt av sølv. <br>
					&emsp;«Som sagt, jeg forstår allting bedre nå,» fortsatte Voldemort og så på ny rundt på de anspente ansiktene til sine tilhengere. <br>
					&emsp;«For eksempel trenger jeg å låne en tryllestav av en av dere for å drepe Harry Potter.» Ansiktene rundt ham speilte bare sjokk — han kunne like godt sagt han ville låne en arm av en av dem. <br>
					&emsp;«Ingen melder seg frivillig?» sa Voldemort. <br>
					&emsp;«La oss nå se ... Lucifus, jeg ser ingen grunn til at du behøver noen stav lenger.» <br>
					&emsp;Lucifus Malfang så opp. Huden hans virket gul og voksaktig i peisskjæret, og øynene var innsunkne og lå halvt i skygge. Stemmen var hes da han svarte: <br>
					&emsp;«Herre?» <br>
					&emsp;«Staven din, Lucifus. Jeg har bruk for den.» <br>
					&emsp;«Jeg ...» Malfang skottet fort bort på sin kone, med det lange, blonde håret som hang nedover ryggen. Hun stirret rett framfor seg, minst like blek som han, men under <br>bordet fant de slanke fingrene hennes håndleddet <br>hans og klemte fort til. Da Malfang kjente berøringen, stakk han hånden i kutten, trakk fram en tryllestav og sendte den bortover bordet til Voldemort, som holdt den opp foran de røde øynene og gransket den grundig. <br>
					&emsp;«Hva er den av?» <br>
					&emsp;«Alm, herre,» hvisket Malfang. <br>
					&emsp;«Og kjernen?» <br>
					&emsp;«Drage — hjerterøtter av drage.» <br>
					&emsp;«Bra,» sa Voldemort. Han trakk fram sin egen stav og sammenliknet lengden. Lucifus Malfang rakte <br>uvilkårlig hånden fram — et halvt sekund så det ut som han ventet å motta Voldemorts tryllestav i bytte for sin egen. Bevegelsen unngikk ikke Voldemort, som sperret øynene ondskapsfullt opp. <br>
					&emsp;«Staven min, Lucifus? Gi deg min stav?» Noen i forsamlingen knegget hånlig. <br>
					&emsp;«Jeg har gitt deg friheten, Lucifus, var det ikke nok for deg? Men jeg har lagt merke til at du og familien din <br>ikke virker særlig glade for tida ... Hva er det ved min tilstedeværelse i ditt hjem som ikke passer deg, Lucifus?» <br>	
					&emsp;«Ingenting — ingenting, herre!» <br>
					&emsp;«Tenk, slike løgner, Lucifus ...» Det var som om den lave stemmen fortsatte å hvisle selv etter at den grusomme munnen holdt opp å bevege seg. Noen av trollmennene kunne knapt holde tilbake en skjelving da hvislingen ble høyere, og de kunne høre noe tungt bukte seg over golvet under bordet. Den svære slangen kom til syne og klatret sakte <br>opp langs stolen til Voldemort. Tilsynelatende endeløst fortsatte den å strømme oppover og kveile seg over skuldrene hans. Halsen var på tykkelse med et mannslår, øynene med <br>de loddrette pupillene blunket ikke. Voldemort klappet vesenet åndsfraværende med de lange, tynne fingrene, men den han så på var fremdeles Lucifus Malfang. <br>
					&emsp;«Hvorfor virker Malfangene så misnøyde med sin skjebne? Er ikke min gjenkomst, min stigning mot makten, nettopp det de i årevis har påstått at de har ønsket?» <br>
					&emsp;«Jo visst, herre,» sa Lucifus Malfang. Hånden skalv da han tørret litt svette av overleppa. <br>
					&emsp;«Visst ønsket vi det — ønsker vi det.» Til venstre for Malfang kom det et pussig, stivt nikk fra hans kone, som unngikk å se på Voldemort og slangen. Til høyre satt sønnen<br>Draco. Han hadde stirret opp på den slappe kroppen over dem, men nå skottet han fort på Voldemort og bort igjen med det samme, livredd for å møte blikket hans. <br>
					&emsp;«Herre,» sa en mørk kvinne omtrent ved midten av bordet. Stemmen var halvkvalt av sterk følelse, <br>
					&emsp;«det er en ære å ha Dem her, i vår families hus. Ingen større glede kan tenkes.» Hun satt ved sida av søsteren, like ulik henne i holdning og mine som av utseende,<br> med sitt mørke hår og tunge øyelokk. Narsissa satt stiv og ubevegelig, mens Bellatrix bøyde seg fram mot Voldemort, for ord var ikke nok til å uttrykke hennes lengsel etter å være ham nær. <br>
					&emsp;«Ingen større glede,» gjentok Voldemort. Han la hodet litt på skakke og stirret på henne. <br>
					&emsp;«Å høre det fra deg betyr meget, Bellatrix.» Ansiktet hennes ble fylt av farge, og øynene av gledestårer. <br>
					&emsp;«De vet at jeg ikke sier annet enn sannheten, herre!» <br>
					&emsp;«Ingen større glede ... selv målt mot den lykkelige begivenhet jeg hører fant sted i din familie i siste uke?» Hun stirret på ham med halvåpen munn, tydelig forvirret. <br>
					&emsp;«Jeg vet ikke hva De mener, herre.» <br>
					&emsp;«Jeg snakker om din niese, Bellatrix. Og deres, Lucifus og Narsissa. Hun har nettopp giftet seg med varulven Remus Lupus. Så stolte dere må være.» En eksplosjon av hånlig latter brøt ut rundt bordet. Mange bøyde seg fram og vekslet lystige blikk, og noen hamret med neven i bordet. Den store slangen uttrykte sin misnøye med spetakkelet ved å åpne gapet og hvese høyt, men dødseterne enset det ikke, så stor var begeistringen over å se Bellatrix og Malfangene ydmyket. Bellatrix' ansikt, som nettopp hadde rødmet av glede, ble nå bare rødflekket og stygt. <br>
					&emsp;«Hun er ingen niese av oss, herre,» ropte hun gjennom munterheten. <br>
					&emsp;«Vi — Narsissa og jeg — har ikke vekslet et ord med søsteren vår siden hun giftet seg med den grumsen. <br>
					&emsp;Krapylet hennes har ingenting med oss å gjøre, og ikke noe beist hun måtte gifte seg med heller.» <br>
					&emsp;«Hva sier du, Draco?» spurte Voldemort, og skjønt stemmen var lav, skar den lett gjennom hånlatter og spydigheter. <br>
					&emsp;«Vil du sitte barnevakt for valpene?» Munterheten nådde nye høyder. Draco Malfang skottet livredd på faren sin, som bare stirret ned i fanget. Så fanget han blikket til moren. Hun ristet nesten umerkelig på hodet, før hun på ny festet blikket uttrykksløst på motsatt vegg. <br>
					&emsp;«Det er nok,» sa Voldemort og strøk den sinte slangen. <br>
					&emsp;«Nok!» Latteren døde umiddelbart. <br>
					&emsp;«Mange av våre eldste slektstrær blir utsatt for smitte i årenes løp,» sa han. Bellatrix stirret på ham, åndeløst og bedende. <br>
					&emsp;«Da må dere beskjære deres, ikke sant, om det skal holde seg sunt? Skjære bort de greinene som truer stammens sunnhet.» <br>
					&emsp;«Ja, herre,» hvisket Bellatrix, og nå svømte på ny øynene av takknemlige tårer. <br>
					&emsp;«Så snart vi får sjansen!» <br>
					&emsp;«Den skal dere få,» sa Voldemort.<br>
					&emsp;«Og som i deres familie, så også i verden ... Vi skal skjære bort all kreft som forpester oss, til bare de av rent blod er tilbake ...» Voldemort hevet Lucifus Malfangs tryllestav, pekte rett på den snurrende kroppen som hang over bordet og ga staven et ørlite vipp. Skikkelsen våknet til live med et stønn og prøvde å kjempe seg fri fra usynlige bånd. 
					&emsp;«Kjenner du igjen gjesten vår, Severus?» spurte Voldemort. Slur løftet blikket til ansiktet som hang der opp ned. 	Nå så alle dødseterne på fangen, som om de hadde fått tillatelse til å vise nysgjerrighet. Kvinnen fortsatte å dreie rundt, og idet ansiktet vendte mot peisilden, sa hun med sprukken, vettskremt stemme: <br>
					&emsp;«Severus! Hjelp meg!» <br>
					&emsp;«Ja visst, ja,» sa Slur, mens fangen sakte dreide videre. <br>
					&emsp;«Og du da, Draco?» spurte Voldemort og strøk slangen over snuten med den hånden som var uten stav. <br>	
					&emsp;Draco ristet, eller snarere rykket på hodet. Nå som kvinnen hadde våknet, maktet han visst ikke å se på henne mer. <br>
					&emsp;«Men du ville neppe tatt faget hennes,» sa Voldemort. <br>
					&emsp;«For de av dere som ikke vet det, har vi fått selskap her i kveld av Carita Borre, som inntil nylig underviste på Galtvort høyere skole for hekseri og trolldom.» Her og der ved bordet kom det små, forstående utbrudd. En kraftig, krumrygget kvinne med spisse tenner kaklet. <br>
					&emsp;«Ja ... professor Borre lærte barn av hekser og trollmenn alt om gomper ... at de er omtrent som oss ...» En av dødseterne spyttet på gulvet. Carita Borre hadde dreid rundt mot Slur igjen. <br>
					&emsp;«Severus ... vær så snill ... å, vær så snill ...» <br>
					&emsp;«Stille!» sa Voldemort og vippet nok en gang med Malfangs tryllestav. Kvinnen ble taus som om hun hadde fatt knebel. <br>
					&emsp;«Men for professor Borre var det ikke nok å forderve og forurense unge trollmannsbarnesinn. I forrige uke skrev hun et lidenskapelig forsvar for grumser i Aftenprofeten, hvor hun sier at vi trollmenn må akseptere disse som stjeler våre kunnskaper, vår magi. At antallet renblodige synker, er en meget ønskverdig situasjon, mener professor Borre ... hun vil ha oss alle til å parre oss med gomper ... eller varulver, må vi tro ...» Denne gangen var det ingen som lo; raseriet og forakten i Voldemorts stemme var ikke til å ta feil av. For tredje gang hadde Carita Borre snurret rundt til hun hang ansikt til ansikt med Slur. Tårene sprutet fra øynene hennes og rant ned i håret. Slur stirret uttrykksløst tilbake mens hun sakte dreide videre. <br>
					&emsp;«Avada kadavra.» Glimtet av grønt lys opplyste hver krok av rommet. Med et øredøvende brak falt Carita ned på bordet, som skaket og knirket. Flere av dødseterne rykket baklengs i stolene. Draco falt ned fra sin. <br>
					&emsp;«Middag, Nagini,» sa Voldemort lavt. Og den store slangen svaiet og buktet seg fra skuldrene hans og ned på det blankpolerte bordet. <br> <br> <br> <br> <br>

				</p>
			</div>
		</main>

		<footer>
			<div class="footerspace">
				<p>© Snirchel & Blæk 2021</p>
			</div>
		</footer>
	</body>
	

</html>